30 GEORG. LUD. SPALDING

tiam et eruditionem saepe agnovi; fuit etiam ubi praerep·
tam aliquam conjecturam dolerem. Sed lectoris non refert,
si quid veri est inventum , utrum hoc plures deinceps ipsi
viderint, an unus semel monstrarit. Plurimum conduxit
mihi labor Ι. C. T. Ernesti, professoris Lipsiensis, qui
utriusque linguae technologiam, quam vocat, rhetoricam
singularibus -libris persecutus est. Major quidem hujus
voluminis pars typis etiam expressa erat, antequam ad me
perferretur rhetoricae Romanae lexicon3 apparebit tamen
legendis notis meis, quantum utrique operi debeam. Ge-
doyni Francogallicam, et Henkii V. R.'Germanicam Quin·
tiliani versionem inconsultas non praetermisi, magis tamen
adhuc occupatus in illa, quoniam hic non nisi exiguam
priorum librorum partem in epitomen suam contulit. Sic
brevissimam scriptoris mei particulam a Gedikio V. Celeb.
patrio sermone redditam in libro cui titulum fecit A risto-
teles und Basedow‚ comitem habui laboris mei, sed, quod
dolebam, parum diuturnam. Evolvi etiam Italicam Fabii
versionem, editam Vercellis 1780 a Garillio, Taurinensi,
sed cito abjeci, quum eas, quas titulus pollicebatur, notas
nonnisi ex vulgaribus editionibus corrasas viderem, agnos·
cerem vero, imparem profecto ad hoc opus accessisse,
qui palmariam illam Argentoratensis Codicis scripturam
Ι l 1, 7, 19, ubi Irus reponitur, hac annotatione instruxisset
dicam an inquinasset: α si crede (o simplicem narratorem ‚
qui nullum suum interponat judiciuml) che il testo sia
sconciatO. u Adeone ignorabat lrum, ut miro ἱρμαίῳ sana-
tum locum etiam corruptum crederet, quoniam sane Cap-
peronnerius, ex quo fere pendet, ad Homerum non able·
gabat, quod modo in Thersite fecerat?

Dum vero priorum in scriptore meo errores libere noto,
non sum ignarus quantam ego vicissim reprehendendi
materiam sequentibus reliquerim. Quam ut , pro virili
parte, praesumam et minuam, ea quae inter preli moras

